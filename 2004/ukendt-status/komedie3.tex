\documentclass[12pt]{article}


\usepackage{a4}
\usepackage[danish]{babel}
\usepackage[latin1]{inputenc}
\usepackage{amsmath}
\usepackage{amssymb}

\newcommand{\NN}{{\mathbb N}}
\newcommand{\replik}[1]{\textsc{#1}}
\newcommand{\regi}[1]{(\textsf{#1})}
\setlength{\parindent}{0pt}


\begin{document}

\section{Søren Eilers Blues}
\replik{detektiv} Det var en grå og regnvåd mandag morgen, sort som kantinens kaffe og dobbelt 
så bitter, og den blev kun dystrere og mere mandag da jeg trådte ind i vandrehallen. 
Det var en ond hal at vandre igennem, men nogle gange må man gå gennem de mørke haller. For det 
daglige brøds skyld, for at komme ned i S01 eller endda, hvor fortærsket det end kan lyde, for
sandhedens skyld. Mit navn er Al Quantor. Jeg er privatdetektiv. 

Jeg havde netop sat mig til rette i auditorium 1 med min notesbog og en flaske til at korte 
ventetiden, da den brunette, der ville ødelægge mit liv trådte ind gennem døren. Høj og smuk 
med øjne, der på farven lignede kastanier og på den virkning de havde på min hjerterytme 
mindede mere om en god dosis cyankalium. Hun var hård som flint, med et hjerte så koldt som 
flydende kvælstof i januar, og for resten var hun Søren Eilers. Det var i det øjeblik, det 
slog mig \regi{Brag. Lyset væk.} 
Da jeg senere vågnede op på gulvet i det mørke store UP-1 var det med en hovedpine som af atten 
flodheste der dansede samba i stilethæle på min hjernebark, og da jeg var kommet af med dem, 
summede mit hovede stadig af spørgsmål. Jeg vidste, jeg havde været til 1GA-forelæsning. 
Jeg huskede vagt, at rummet var blevet fyldt med mennesker, unge mennesker 
med kyniske ansigter, og at de havde lyttet i andægtig tavshed, mens en stemme havde talt og 
talt - om mord og dræbte konstanter. Hvad var der foregået? Hvem var denne mystiske forelæser? 
Hvad var hans forbindelse til den kinesiske mafia?  Og hvorfor talte jeg hele tiden til mig 
selv i dette rustne stemmeleje? Jeg havde brug for svar og en drink. Jeg kunne leve med svar og 
en kop kaffe. Jeg havde en anelse om, at jeg ville komme til at nøjes med kaffen. \regi{ud}

\replik{Nyhedsoplæser}
Det meddeles netop at politiet har arresteret Søren Eilers, der er mistænkt for at stå bag den 
største kriminelle organisation i den danske universitetsverden. Ifølge privatdetektiven Al 
Quantor er Søren Eilers skyld i mord på konstanter, hæleri af lemmaer og illegal handel med 
epsiloner langt mindre end den tilladte størrelse. Arrestationen blev kompliceret, da 
polistyrken blev angrebet af horder af Søren Eilers-tilbedende kvindelige matematikstuderende, 
de fleste af dem bevæbnet til tænderne. Der var dog ikke mere end 3,7 dødsfald. 

Og til noget andet: Der er varslet nye nedskæringer på universiteterne. På matematik skal der 
skæres et rent ud sagt irrationelt beløb svarende til samtlige fru Jensens hofter. Ellen 
Nielsen, hvordan vil nedskæringer på matematik i det hele taget forløbe?

\replik{Ellen} Efter min mening burde det ikke betyde det store. Det har vist sig, at det meste 
af, hvad der foregår på matematik ikke har offentlighedens interesse. For eksempel er det da et 
eksempel på absurd overforbrug at have overtælleligt mange tal.

\replik{Nyhedsoplæser} Der må rationaliseres?

\replik{Ellen} hvorfor stoppe dér? Det er tydeligt at erhvervslivet - 

\replik{kor} Hil være erhvervslivet!

\replik{Ellen} - for eksempel overhovedet ikke er interesseret i negative tal. Når vi skal 
prioritere velfærdsressourcer er det også værd at overveje om vi i det hele taget har brug 
for tal større end atten fantasilioner, f.eks.

\replik{Nyhedsoplæser} Eller tal mindre end $10^{-8}$?

\replik{Ellen} Præcis! Hvem har brug for nano? Der har ikke været protester fra de studerende - 
de har kun brug for tallene mellem 00 og 13. 

\replik{Nyhedsoplæser} Flemming Topsøe, hvad mener du om nedskæringerne?

\replik{Topsøe} ja, hvis jeg tager mine topologiske briller på, ser det jo altså tragisk ud. 
Og hvis jeg tager mine mængdelærebriller på, er det heller ikke for godt. men hvis jeg tager 
brillerne af kan jeg ikke se nogen problemer. 

\replik{Nyhedsoplæser} Vi siger tak herfra




\section*{Datalogernes udvandring}
\regi{I baggrunden spilles 'Imorgen er verden vor' i mol. Fortælleren kommer ind. Jeg ville 
naturligvis elske at have hendes replikker som rulletekst på elversprog}

\replik{fortæller} Verden ændrer sig. Jeg kan lugte det i terminalrummet, jeg kan smage det i 
min cola. Meget, der engang var, er tabt, for der er ingen tilbage som husker det. 

Diku - der var liv og sjæl
Vi ku' - hygge os i Hel
Nu er - legen snart forbi 
på KUA - skal vi bo og bli' 

Mod øst - KUA bli'r vort hjem
Mod øst - det er vejen frem
Mod øst - det er ingen sag
Mod øst - mod den lyse dag %bwadr! Elendigt rim - Anne

Faktisk er det ik' så trist
At sku' være humanist
Jo, man blir til spot og spe
Til gengæld får man pi'er at se!

Mod øst - KUA drager os
Mod øst - og betager os
Mod øst - græsk filologi
Mod øst - fransk og eskimologi




\regi{alle ud. En datalog vender tilbage, hans elskede matematiker kommer ind. Datalogen 
rækker hende sin Tux}

\replik{Matematiker} Men - den kan du ikke give mig. Hvordan kan du så udvandre til KUA med 
resten af din slægt?

\replik{Datalog} 'It is mine to give to whom I choose'

\replik{Matematiker} Men hvad vil du gøre? 

\replik{Datalog} Jeg skifter studie - til matematik

\replik{Matematiker} Men det kommer aldrig til at gå. Du fatter jo ingenting! Gør du virkelig 
det for mig? \regi{Kaster sig i hans arme. De går ud hånd i hånd}



\end{document}