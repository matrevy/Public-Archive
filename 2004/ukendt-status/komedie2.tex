\documentclass[12pt]{article}


\usepackage{a4}                          
\usepackage[danish]{babel}               
\usepackage[latin1]{inputenc}            
\usepackage{amsmath}                     
\usepackage{amssymb}                     

\newcommand{\NN}{{\mathbb N}}
\newcommand{\replik}[1]{\textsc{#1}}
\newcommand{\regi}[1]{(\textsf{#1})}
\setlength{\parindent}{0pt}


\begin{document}
\section*{Grande Finale}
\replik{Fortæller} En skygge har sænket sig over HC Ørsteds institut. Mens forskerne 
febrisk forsøger at genoprette 
en videnskab uden naturlige tal, konspirerer mørkets kræfter om at omdanne den stolte bygning 
til boliger for jurister. Allerede nu belejrer horder af jurister HCØ. En heltemodig garde af 
studerende gør endnu modstand mod overmagten, men de ved, at de ikke kan
afvende det uafvendelige. Og således samler alt håb sig om...

\replik{Jesus} Mig! 

\replik{Fortæller} \regi{Bladrer i sit manuskript} Jeg er ikke helt sikker.

\replik{Jesus} Det her er da min store scene, er det ikke? Mens fysikerne dør i hobetal for 
brutale juristers hænder, og datalogerne i erkendelse af det uafvendelige nederlag vemodigt 
syngende udvandrer 
til KUA hvor de til sidst vil ende med en bachelorgrad i dansens eskimologi, kæmper en enkelt 
mand sig vej gennem fjendeland til det ene utilgængelige sted, hvor redskabet til menneskehedens
 frelse opbevares

\replik{Fortæller} Vent et øjeblik, det kan jeg godt huske

\replik{Jesus} Hvad sagde jeg? Jesus redder dagen. Ingen tak er nødvendig, det er bare en del 
af jobbeskrivelsen

\replik{Gong} Jeg kan også huske den scene. Det er altså ikke dig. 

\replik{Jesus} Hvad? I husker galt. \regi{han begynder at agere det, han fortæller} Gennem 
omhyggelige studier i apokryfe årgange af Famøs opdager en lille gruppe matematikstuderende, 
at der stadig gemmes en sidste rest 
af det Oprindelige Bevis i et hemmeligt rum på RUC.

\replik{Gong} RUC? 

\replik{Jesus} Absolut det sidste sted, nogen ville lede. Jeg sniger mig ud, ene mand \ldots

\replik{Gong} Jeg forstår altså ikke det der med det Oprindelige Bevis. Hvad gør det godt for?

\replik{Jesus} Altså hvis vi har dét, så kan vi jo vise, at de naturlige tal alligevel findes, 
og øh - så er vi glade, ikke? Godt, jeg sniger mig \ldots

\replik{Fortæller} Men hvis vi allerede har bevist, at de naturlige tal ikke findes? 

\replik{Jesus} Øh - der er nok af det oprindelige bevis til at lave to eksistensbeviser. 
\regi{Gong og fortælleren nikker viist}
Fint? Så er det, at jeg, i kamp med otteogfyrre jurister, sniger mig ud \ldots

\replik{Gong} Men øh - hvad gør jeg så? For jeg ved, jeg er med i denneher sketch. 

\replik{Jesus} Okay, jeg og min trofaste hjælper, der ikke prøver at stjæle scenen fra  mig 
- ja, det er dig - vi sniger os ud gennem fjendens linier. 

\replik{Gong} Ja! Stille som mus - 

\replik{Jesus} men på det mest afgørende tidspunkt er der en lille lyd af en gren der knækker

\replik{Gong} - fordi du træder på den

\replik{Jesus} Fordi du træder på den! Vi bliver opdaget - 

\replik{Gong} - en horde af jurister angriber os med lovsamlinger

\replik{Fortælleren} - de har en huletrold! \regi{en scenekamp begynder mellem Jesus, Gong 
og en par jurister. Fortælleren laver kapow-lyde og maskingeværefterligninger på sidelinien 
og dramatiske slag og spark i luften.} 

\replik{Gong} Vi undslipper med nød og næppe

\replik{Fortæller} Nej, efter en storslået sejr! 

\replik{En falden jurist} Protest! Al præcedens siger, at det skal være en kneben sejr. 

\replik{Fortæller} Det er mig der er fortælleren. Efter en mirakuløs rejse til RUC.

\replik{Gong} Hvordan mirakuløs? Jeg huskede det som om vi tog toget.

\replik{Jesus} Er der i det hele taget nogen der ved, hvor RUC ligger? 

\replik{Fortælleren} Det der sker, er at Jesus viser sine mirakuløse evner til at - at - 

\replik{Gong} omdanne ølflasker til klippekort?

\replik{Fortælleren} Ja!

\replik{Jesus} nej

\replik{Fortælleren} Nej? 

\replik{Jesus} Det er for fjoget

\replik{Fortælleren} fint, I flyver til RUC. Flyver - på kærlighedens vinger!

\replik{Gong} Add\ldots 

\replik{Fortælleren} Flyv, eller du får en dødsscene! \regi{Jesus og Gong flyver. 
Et par forsvarere kommer ind i en kampscene} Tilbage på 
HCØ er situationen kritisk. Juristerne har erobret vandrehallen, og skønt de endnu møder 
spredt modstand i kantinen, er det kun et spørgmål om tid, før E-bygningen, der nu er 
forsvarernes sidste bastion, falder i fjendens hænder. Er alt håb ude?

\replik{Jesus} Nej! Efter en heltemodig indsats kæmper Messias  og hans trofaste hjælper

\replik{Gong} Det er mig!

\replik{Jesus} jaja. Vi kæmper os altså frem med den ene ting, der kan frelse os alle 
- en stump af det Oprindelige Bevis \regi{holder Beviset - en skumfidus - frem i udstrakt hånd. 
Den døde jurist rejser sig, griber beviset og spiser det}

\replik{Juristen} Haps! 

\replik{Gong} Det kan du ikke! 

\replik{Juristen} Kan du bevise det? jeg har gjort det! 

\replik{Gong} Men du er død! Du kan ikke bare gå rundt og ændre på ting når du er død

\replik{Juristen} Jeg har præcedens. \regi{peger på Jesus, der ser ud til at skamme sig}

\replik{Jesus} Det er noget andet. Jeg er Guds søn

\replik{Jurist} Ah, men jeg kan så henvise til at vi alle er Guds børn, ifølge\ldots \regi{
De fortsætter diskussionen lydløst i baggrunden.}

\replik{Gong} Men hvad gør vi så? Har vi tabt nu? 

\replik{Fortælleren} Tilsyneladende triumferer mørkets kræfter, og naturvidenskaben går under 
efter en heroisk, men frugtesløs kamp. Nej, detteher er galt. Det er ikke sådan det ender, er 
det? Der er noget med en mystisk fremmed, der gør en dramatisk entre \ldots

\replik{Fremmed} \regi{gør dramatisk entre} De ville stoppe os, min dyrebare, forsøge at 
hindre os i at nå frem til den. Men vi var klogere end dem, Gollum! Den er vores nu, vores! 
\regi{vifter med et stykke papir} 

\replik{Gong} Hvad er det, du har der?

\replik{Fremmed} Min! 

\replik{Fortælleren} Øjeblik - det er da beviset for, at de naturlige tal ikke findes. 

\replik{Fremmed} Den er vores! I får den ikke! \regi{bakker væk fra dem}

\replik{Gong} Ville det ikke være klogere, hvis du ikke stod på kanten af dommmedagskløften? 

\replik{Fortælleren} hvilken dommedagskløft? 

\replik{Gong} Dén dommedagskløft \regi{slår ud med armen. Den fremmede bliver skræmt, viger 
tilbage og falder i en belejligt placeret dommedagskløft med et vræl} 

\replik{Fortælleren} Nåh, den dommedagskløft. Den var da egentlig ret belejligt placeret, ikke? 

\replik{Jesus} Hvad sker der? 

\replik{Gong} Beviset for at de naturlige tal ikke findes er netop blevet fortæres af 
dommedagskløftens flammer.

\replik{Jesus} Har vi så vundet? 

\replik{Fortælleren} Ja! Matematikken er reddet. HCØ's gange fyldes med spontant jublende 
folkemasser, og der udbryder generel festivitas. 

\replik{Jesus} Men hvad med mig? Hvis nogen skal dø heroisk for at frelse menneskeheden, 
er det da mig! Ikke at jeg har et dødsønske, men det var altså mig, der opfandt det trick! 
Det kan han da ikke bare stjæle. 

\replik{Gong} \regi{holder trøstende om Jesus} Så så. Du skal nok få lov næste gang. 

\replik{Jesus} Lover du det? 

\replik{Gong} Dét lover jeg. Hov - og hvad med juristerne? hvordan kommer vi af med dem?

\replik{Fortælleren} Jeg tror, det efterlades som en øvelse til publikum \regi{De går}























\end{document}
